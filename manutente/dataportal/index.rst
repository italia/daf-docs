**********
Dataportal
**********

Il Dataportal è il punto di accesso al DAF e al catalogo nazionale degli open data della Pubblica Amministrazione (PA).

Attraverso di esso è possibile consultare il catalogo degli open data, leggere i risultati delle analisi dati ('datastories') realizzate dalle Pubbliche Amministrazioni, dalla Community degli open data e dal team di datascientist del DAF, nonché contribuire all'accrescimento del sapere collettivo utilizzando gli strumenti di analisi disponibili sulla piattaforma DAF.

Il Dataportal è costituito da due aree principali: una pubblica (:dafpubblico:`/`), accessibile a tutti gli utenti del Web, e una privata (:dafprivato:`/`), a uso esclusivo degli utenti registrati.

=============
Area pubblica
=============

L'area pubblica rappresenta il punto di raccordo degli open data della PA e il punto di accesso al DAF.
Essa costituisce l'evoluzione del sito *dati.gov.it - i dati aperti della Pubblica Amministrazione*.

Oltre al catalogo degli open data, l'utente avrà accesso alle datastories condivise dagli utilizzatori del DAF, potrà ricercare e utilizzare le Data Application presenti sulla piattaforma, informarsi sulle novità provenienti dal mondo dei dati pubblici, e tanto altro.

In questa area sarà inoltre disponibile una sezione dedicata agli analisti e agli sviluppatori di Data Application contenente documentazione tecnica e schede informative sulle funzionalità del DAF.

============
Area privata
============

Gli utenti del Dataportal avranno la possibilità di registrarsi per avere accesso all'area privata e, conseguentemente, agli strumenti di analisi messi a disposizione dalla piattaforma.

L'idea è fornire alle Pubbliche Amministrazioni e alla community di utilizzatori uno stesso insieme di strumenti per l'analisi e l'accesso ai dati contenuti nel DAF, chiaramente preservando i diritti di accesso associati alle varie utenze.

Nell'area privata è possibile [1]_:

* Accedere al cruscotto utile alla `registrazione di nuovi dataset <dataportal/index>`__. La procedura guidata facilita una completa metadatazione in conformità al profilo DCAT-AP_IT; i metadati sono arricchiti con informazioni sulla struttura del dato e relativa semantica [2]_.

* Creare e pubblicare Data Story, ovvero dei blog post in cui è possibile inserire nativamente risultati di analisi svolte con gli strumenti messi a disposizione dal DAF.

* Creare e pubblicare Dashboard, ovvero un insieme di grafici creati con gli strumenti messi a disposizione dal DAF.

* Accedere allo strumento di business intelligence (Superset) e strumenti più orientati alla data visualization (Metabase). I risultati delle analisi svolti con questi strumenti possono essere integrati nativamente nelle Data Story e nelle Dashboard.

* Utilizzare Jupyter Notebook integrato con il cluster big data del DAF, da cui effettuare analisi esplorative fino a complessi modelli di machine learning.

Si rimanda alle relative sezioni di questa guida per una introduzione più dettagliata dei diversi strumenti messi a disposizione.


.. [1] Elenco non esaustivo e in evoluzione.
.. [2] Al momento questa funzionalità è offerta solo alle Pubbliche Amministrazioni
